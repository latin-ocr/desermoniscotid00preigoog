Pars secunda.

De valedicendi formulis,

———

Ut salutationem in tres partes dividi vidimus, ita etiam
valedictio tribus partibus consistit. Primum is, qui colloquendi
finem facere vult, alteri id significat per interrogationem,
numquid aliud velit. Hoc signo dato quasi ex composito dis-
cessio fit: qui interrogatur valedicit, > alter respondet. Facile
quispiam dicat, hanc valedictionem — imprimis interrogationem
‘ numquid aliud vis'?² — duram atque inhumanam videri3 ,sed
exempla demonstrant hanc fuisse formam usitatam valedictionis
Romanae, quae ne tum quidem offensa est, si quis amici
visendi causa alienam domum venerat. Itaque valedicendi
formulae ita mihi optime pertractari videntur, ut primum de -
formula ‘numquid visP’, deinde de propriis valedicendi for-
mulis disputetur.

Ι. De formula ‘numquid visl’

Donatus ad Terent. Adelph. III, 3, 78 haec adnotat: mentem
vobis meliorem dari πρὸς τὸ numquid vis? respondet agresti
veritate3 nam respondendum erat ‘recte' aut ‘valeas '. -— Et
idem Donatus ad Terent. Eun. II, 3, 50: ‘rogo numquid velit’
hoc est: significo me abire3 nam abituri, ne id dure facerent,
‘numquid vis‘?’ dicebant his, quibuscum constitissent.

Donatus igitur primum recte admonet eam responsionem,
quae in Terent. Adelph. 432 datur, a sententia interrogationis

