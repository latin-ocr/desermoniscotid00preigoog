16

causa usurpatur, in Alexidis vero fragm. 297 (Kock) eam pro
salutandi formula esse habendam manifestum est. Sed postea
usus obtinuit, ut accedentes dicerent χαῖρε, discedentes ὑγίαινε,
quam rem demonstrare videtur Plutarchus in libro quem
scripsit de garrulitate cap. 11 : ἐλθόντος οὖν ἕωθεν, ὥς εἰώθει,
τοῦ Φουλβίου πρὸς αὐτὸν καὶ εἰπόντος· χαῖρε Καῖσαρ —
Ὑγίαινε, εἶπε, Φούλβιε· κάκεῖνος νοήσας ᾤχετο ἀπιών οἴκαδε
καὶ τὴν γυναῖκα μεταπεμψάμενος· ἔγνωσκεν, ἔφη, ὁ Καῖσαρ,
ὅτε τὸ ἄπόῤῥητον οὐκ ἐσιώπησα, καὶ διὰ τοῦτο μέλλω ἀναιρεῖν
ἐμαυτόν. - Quodsi non dubitamus, quin Plutarchus hanc
fabulam apud scriptorem Romanum invenerit, tamen eum
Romanorum formulam salutandi voce χαῖρε, formulam vale-
dicendi voce ὑγίαινε expressisse videmus,

Haud ita verisimile est Graecos in usu earum formularum
mutando secutos esse exemplum Romanorum, sed certum est ’
Romanorum scriptores nonnumquam Graecorum formulas aperte
imitatos esse. Quodsi igitur Horatius in epist. I, 8,1 amicum
his verbis alloquitur:

Celso gaudere et bene rem gerere Albinovano
Musa rogata refer

haec salutatio ita a Romanorum consuetudine abhorret, ut
iam Lambinus recte perspexerit eam ad verbum traductam
esse ex illa notissima salutatione Graecorum χαῖρε καὶ εὖ
πρᾶττε. Eiusdem formulae nos admonet Plauti illud (Trin. 77 2 s):
salutem ei nuntiet verbis patris: illum bene gerere et valere
et vivere.

Teneamus igitur et salutationis formulam ‘salve’ et vale-
dictionis ‘vale’ inde esse profectaS, quod homines invicem se
salutantes sanitatem sive valetudinem sibi optabant. Quam
salutationis sententiam adeo non in oblivionem venisse, ut in
respondendo quoque saepe respiceretur — quae quidem dili-
gentia nobis in vernacula lingua ignota est — apparet ex
compluribus locis poetarum comicorum: Curc. 121: P. Salve.
—— L. Egone salva sim, quae siti sicca sum? — Asin. 911:
Arg. Mater salve. — Ast. Sat salutist. — Epid. 548s: Pe.
Salva sis. —- Ph. Salutem accipio mi et meis -— Epid. 558 s.
Pe. Ego sum, salve. — Ph. Salva sum, te quia esse salvom

