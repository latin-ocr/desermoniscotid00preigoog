21ι

Vix admonere necesse est eam consuetudinem deos in
salutando invocandi Romanis esse communem cum aliis et
antiquorum et recentiorum temporum populis Sic Dolius apud
Homerum (Odyss ω 402) dominum in patriam reversum hisce
Verbis alloquitur: οὖλέ τε καὶ μέγα χαῖρε· θεοὶ δέ τοι ὄλβια
dotet). — Et apud omnes fere gentes Germaniae meridionalis
antiquitus eodem modo salutari ne pueri quidem ignorant.

V. De formulis interrogativis.

Post datam redditamque salutem de valetudine et 61113,
qui adest, et cognatorum amicorumque eius interrogari solet;
saepe - quod iam M. Schaber1) vidit, ‘id genus auscultatio
ipsa erat salutatio ’. Inter eos quae huc pertinent formulas
primum obtinet locum tritissima illa ac pervagata vox: quid
aqis‘? Cum scriptores exemplis huius formulae abundent, satis
habemus haec pauca afferre: Plaut. Asin. 296 3. L. Jubeo te
salvere voce summa quoad vires valent. — L. Gymnasium
flagri, salveto, — L. Quid agis, custos carceris? - Curc. 234s:
C. Salve, Palinure. — P. O scelerum caput, salveto, quid agis?
— C. Vivo —- In Plaut. Merc. 963 pro salutatione ponitur:
L. Placet principium. quid agis? quid fit? Eutyche.

,Quid formula: quid agis? significet, optime ostenditur
exemplo vernaculae formulae: was machst du? Permittimus
enim arbitrio 61113, qui interrogatur, ut interrogationem nostram
aut ad actiones suas aut ad statum valetudinemque referat.
Atque in salutando formula plerumque ad valetudinem refere-
batur, paullatim vero vim ita perdidit, ut —- cuius rei Mar-
tialis epigr. II, 67 testis est — ‘decies una hora’ ab homi-
nibus invicem sibi occursantibus usurpari posset. Sed non
magis in sermone cotidiano quam in litteris conscribendis
Romani hac formula utebantur. Testem habemus Ciceronem,
testem Plinium, qui in epist. III, 20, 11 amico cuidam haec
scribit: Et hercule, quo usque illa vulgaria: quid agis? ecquid
commodo vales? habeant nostrae quoque litterae aliquid non
humile nec sordidum nec privatis rebus inclusum.

¹) l. l. p. 13.

 

